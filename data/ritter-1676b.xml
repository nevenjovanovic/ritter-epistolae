<TEI xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title>Epistolarum metricarum liber secundus – 1676/77, versio electronica</title>
            <author>
          <name xml:lang="hr">Pavao Ritter Vitezović</name> (<date>1652–1713</date>)</author>
            <editor>Violeta Moretti</editor>
            <editor>Gorana Stepanić</editor>
            <respStmt>
               <resp>Hanc editionem electronicam curavit</resp>
               <name>Neven Jovanović</name>
            </respStmt>
         </titleStmt>
         <editionStmt>
            <edition>
               <date>2016-04-06T09:27:00</date>
            </edition>
         </editionStmt>
         <publicationStmt>
            <p>no publication statement available</p>
         </publicationStmt>
         <sourceDesc>
            <p>Written by OpenOffice</p>
         </sourceDesc>
      </fileDesc>
      <revisionDesc>
         <listChange>
            <change>
               <name>Gorana</name>
               <date>2016-04-06T09:32:00</date>
            </change>
         </listChange>
      </revisionDesc>
   </teiHeader>
   <text>
      <body>
         <div type="liber" n="2" xml:id="r1676b">
            <head>II. Equitis Pauli Ritter <emph>Epistolarum metricarum liber secundus</emph>  – 1676/77</head>
            <head>26 EQUITIS PAULI RITTER, EPISTOLARUM METRICARUM LIBER  SECUNDUS</head>
            <div type="div1" rend="P10">
               <head>1. Ad Herulam Slavam</head>
               
               <l n="2.1.1">Hanc tibi mittit Eques, generosa Virago, salutem, </l>
               <l n="2.1.2"> Quam solito mallet posse tulisse modo.</l>
               <l n="2.1.3">Perdudum tacui viva scriptaque loquella,</l>
               <l n="2.1.4"> Unde tibi mirum, sed mihi poena fuit.</l>
               <l n="2.1.5">Immensum terrae spatium, rarusque viator,  5</l>
               <l n="2.1.6"> Causarunt, tantum crimen inesse mihi.</l>
               <l n="2.1.7">Ast impressa meae tua menti vivit imago</l>
               <l n="2.1.8"> Corque mihi assiduo semper amore cremat:</l>
               <l n="2.1.9">Me tellus longinqua tibi, me tempus ademit, </l>
               <l n="2.1.10"> Sed de perpetuo demit amore nihil.  10</l>
               <l n="2.1.11">Qui fueram quondam Graecorum montis in urbe,</l>
               <l n="2.1.12"> Rhetorices arti tempus inane navans,</l>
               <l n="2.1.13">Ille modò studiis distentus pluribus idem</l>
               <l n="2.1.14"> Inter Carniolos vivo vocorque tuus.</l>
               <l n="2.1.15">Impellitque animum crebro mihi saeva cupido 15</l>
               <l n="2.1.16"> Naturae vires ut superare velim:</l>
               <l n="2.1.17">Dedaleas, exquiro modum, componere pennas,</l>
               <l n="2.1.18"> Quamvis Dedaleum fabula condit iter.</l>
               <l n="2.1.19">Sicque rapi faciles cupio, mea vita, per auras,</l>
               <l n="2.1.20"> Ut te commodiùs visere saepe queam:  20</l>
               <l n="2.1.21">Felices volucres nativo rite volatu,</l>
               <l n="2.1.22"> Quas facili nisu mobilis aura vehit.</l>
               <l n="2.1.23">Non illis montes obsunt, non saxa, nec amnes.</l>
               <l n="2.1.24"> Ampla levisque via est, qua lubet ire, licet.</l>
               <l n="2.1.25">Pennatam in volucrem mutari sępiùs opto,  25</l>
               <l n="2.1.26"> Ut vel sic crebrò sis adeunda mihi.</l>
               <l n="2.1.27">Quamquàm vana, tamen multum solaminis addunt </l>
               <l n="2.1.28"> Somnia, quae mihi te saepe videre sinunt.</l>
               <l n="2.1.29">27 Haec abiisse, dolor! conorque iterata videre:</l>
               <l n="2.1.30"> Claudo oculos, somnum conciliorque novum: 30</l>
               <l n="2.1.31">[------]</l>
               <l n="2.1.32">29</l>
            </div>
            <div type="div1" rend="P10">
               <head>2. {4} Ad Dominum Petrum Gattyanium</head>
               
               <l n="2.2.1">Percipe dilecti quondam, dilecte sodalis, </l>
               <l n="2.2.2"> Non tibi non nota carmina scripta manu.</l>
               <l n="2.2.3">Haec tibi transmittit Paulus, cognomine Ritter,</l>
               <l n="2.2.4"> Cum nequeat tecum verba diserta loqui.</l>
               <l n="2.2.5">Inter Japideas vivo procul abditus alpes 5</l>
               <l n="2.2.6"> Saepè et saepè memor Zagrabiensis agri.</l>
               <l n="2.2.7">Saepèque Amicorum memor et persaepe meorum</l>
               <l n="2.2.8"> Quos mihi Graecano in monte dedere scholae.</l>
               <l n="2.2.9">Primus eras inter nostros, Gattjany, sodales:</l>
               <l n="2.2.10"> Inter confratres Despotovichus erat.  10</l>
               <l n="2.2.11">Unus et alter abest: absunt quin penitùs omnes: </l>
               <l n="2.2.12"> Fratris, amici sum hìc atque sodalis egens.</l>
               <l n="2.2.13">Hìc mihi nec Veneris tantùm fit sidus iniquum,</l>
               <l n="2.2.14"> Sidus ùt adversum fit geniale mihi.</l>
               <l n="2.2.15">Invenio, quaerens, inventis nescius uti:  15</l>
               <l n="2.2.16"> Quaeror, et invenior, nec modò cedo mihi.</l>
               <l n="2.2.17">Hinc gravis accendit delusas ira puellas,</l>
               <l n="2.2.18"> Nec caruisse dolent sed voluisse pudet.</l>
               <l n="2.2.19">Poenitet inventas et plus quàm penè subactas:</l>
               <l n="2.2.20"> Dat vinci, sed vult foemina victa pati.  20</l>
               <l n="2.2.21">Ast quid tu facias, et qua nunc sede moraris?</l>
               <l n="2.2.22"> Hic mihi notitiam fama nec ulla facit.</l>
               <l n="2.2.23">Tu (rogo) si veteris tibi sit quae cura sodalis,</l>
               <l n="2.2.24"> De proprio certum me fac, Amice, statu.</l>
               <l n="2.2.25">Quem tibi pro votis succedere coelitus opto 25</l>
               <l n="2.2.26"> Teque mei memorem comprecor esse. Vale.</l>
            </div>
            <div type="div1" rend="P10">
               <head>3. {5} Ad nobilem Puellam Carniolam</head>
               
               <l n="2.3.1">Nescio, num liceat praesentibus indere scriptis </l>
               <l n="2.3.2"> Nomen amatoris, dulcis Elisa, tui?</l>
               <l n="2.3.3">30 Quin licet: hoc produnt oculi vultusque tacentis,</l>
               <l n="2.3.4"> Ast modò adultus amor nec tacuisse sinit.</l>
               <l n="2.3.5">Teque pari ò utinam sufflammet amore Cupido:  5</l>
               <l n="2.3.6"> Intrares lectum saepiùs ipsa meum.</l>
               <l n="2.3.7">Prò peccas, justum cùm dura remittis amantem,</l>
               <l n="2.3.8"> Nec frueris rebus dum licet usque frui.</l>
               <l n="2.3.9">Oscula mel superant dulcedine: lectus amantum </l>
               <l n="2.3.10"> Regali pretium demit, Elisa, throno.  10</l>
               <l n="2.3.11">Quanta est, dilectam in gremio sedisse, voluptas,</l>
               <l n="2.3.12"> Dilecti et molles dissoluisse sinus</l>
               <l n="2.3.13">Candida vel teneris circumdare colla lacertis:</l>
               <l n="2.3.14"> Os ori atque genis jungere, quanta, genas!</l>
               <l n="2.3.15">Tantum pulchra valet sine sensili amore puella,  15 </l>
               <l n="2.3.16"> Quantum vir princeps absque cliente valet.</l>
               <l n="2.3.17">Tantum pulchra valet sine sensili amore puella,</l>
               <l n="2.3.18"> Cynthia vel quantum Sol sine luce valet.</l>
               <l n="2.3.19">Tantum pulchra valet sine sensili amore puella,</l>
               <l n="2.3.20"> Quantum sub modio tecta lucerna valet.  20</l>
               <l n="2.3.21">Cùmque Deos inter nomen celebretur Amoris:</l>
               <l n="2.3.22"> Perditus est ergo quisquis amare negat.</l>
               <l n="2.3.23">Hinc ego te salvam cupiens fore, quaeso, precorque </l>
               <l n="2.3.24"> Nunc vèl amatori mollior esto et ama.</l>
               <l n="2.3.25">Tempus adest, tua dum floret spectanda juventus. 25</l>
               <l n="2.3.26"> Effugiunt passim tempora: carpe rosas.</l>
               <l n="2.3.27">Neglectum innumerę tempus doluêre puellae,</l>
               <l n="2.3.28"> Cùm ruga et canis non capiatur amor.</l>
               <l n="2.3.29">Suscipe grata novum, foveasque decenter amantem:</l>
               <l n="2.3.30"> Ni placet, hoc carmen dilacerando, vale.  30</l>
               <l n="2.3.31">Nota Bene: Virgo rogabat carmina, </l>
               <l n="2.3.32">   Haec Virgini contexui:</l>
               <l n="2.3.33">   Amore ni suj perfruar,</l>
               <l n="2.3.34">   Nil perdo, nil lucrer licèt.</l>
               <l n="2.3.35">31</l>
            </div>
            <div type="div1" rend="P10">
               <head>4. {5} Ad Amicam Sinceram</head>
               
               <l n="2.4.1">O si, quas mitto, possem deferre tabellas</l>
               <l n="2.4.2"> Solus et ad dominam nuntius esse meam.</l>
               <l n="2.4.3">Quae sua per sylvas virides, patulosque sub arce,</l>
               <l n="2.4.4"> Turribus ex altis, lumina pascit agros.</l>
               <l n="2.4.5">Quò domino nunc dura suo fortuna negavit  5</l>
               <l n="2.4.6"> Ire, ac cum domina plura tegenda loqui.</l>
               <l n="2.4.7">  * * *</l>
            </div>
            <div type="div1" rend="P10">
               
               <head>5. {6} Ad Dominum Joannem Baptistam Locarelli</head>
               
               <l n="2.5.1">Arguar (haud dubito) nullas misisse Labaco,</l>
               <l n="2.5.2"> Ut tibi promisi nuper, Amice, notas.</l>
               <l n="2.5.3">Hanc ibi pauca mihi fecit detentio culpam:</l>
               <l n="2.5.4"> Nunc de Vitaeo flumine pauca lege.</l>
               <l n="2.5.5">Huc salvus veni Superûm bonitate favente: 5</l>
               <l n="2.5.6"> Cras adeunda mihi Patria Seńa manet.</l>
               <l n="2.5.7">Illic proposui coeptos finire libellos:</l>
               <l n="2.5.8"> Illyricis gratum gentibus fiet opus.</l>
               <l n="2.5.9">Hic ego amicitiae tecum, Vir inclite, pactae</l>
               <l n="2.5.10"> Laudator coram patre fidelis ero.  10</l>
               <l n="2.5.11">Proque tua, patriae morem celebrando, salute</l>
               <l n="2.5.12"> Libabo dulci pocula plena mero.</l>
               <l n="2.5.13">Cultorem fidum me semper habebis ubique:</l>
               <l n="2.5.14"> Qui fore fautorem te mihi spero. Vale.</l>
            </div>
            <div type="div1" rend="P10">
               
               <head>6. {7} Ad Dominum Joannem Wivecz</head>
               
               <l n="2.6.1">Vertimus in Patriam teneros finire labores:</l>
               <l n="2.6.2"> Crasque videnda mihi est Seńa, paterna domus.</l>
               <l n="2.6.3">Inclusos, ad quos spectant, transmitte libellos:</l>
               <l n="2.6.4"> Gratum, mi Wivecz, experiêre. Vale.</l>
            </div>
            <div type="div1" rend="P10">
               
               <head>7. {8} Ad Dominum Joannem Baptistam Locarelli</head>
               
               <l n="2.7.1">Cùm, per verba loqui, non sit mihi copia, tecum,</l>
               <l n="2.7.2"> In charta sensum notificare juvat.</l>
               <l n="2.7.3">Semper enim cupii, postquam mihi notus Amonae es,</l>
               <l n="2.7.4"> Majus amicitiae munus inire tuae.</l>
               <l n="2.7.5">32 Continuòque magìs studeo tibi charior esse  5</l>
               <l n="2.7.6"> Debentem meritis reddere teque meis.</l>
               <l n="2.7.7">Conditio tenerae tamen haec inadulta juventae,</l>
               <l n="2.7.8"> Officia, ut vellem, persoluenda negat.</l>
               <l n="2.7.9">Dij facerent (facient, spero) quo tempore posses,</l>
               <l n="2.7.10"> Quàm mihi, sincerus, dicere, Ritter erat!  10</l>
               <l n="2.7.11">Qui, si letheo squallerem totus in amne,</l>
               <l n="2.7.12"> Oblitus possem non tamen esse tui.</l>
               <l n="2.7.13">Civis adhuc patria Senonum conversor in urbe,</l>
               <l n="2.7.14"> Donec erit Venetas tempus adire vias. </l>
               <l n="2.7.15">Elapsi nuper triginta ex carcere Turcae,  15</l>
               <l n="2.7.16"> Quaesiti frustra, reppetiere domum.</l>
               <l n="2.7.17">Illorum nova turba locum complevit adusque,</l>
               <l n="2.7.18"> Seńaque capturos septuaginta legit.</l>
               <l n="2.7.19">Post praedam nova praeda venit Seńamque frequentat,</l>
               <l n="2.7.20"> Ut vix abs praeda transeat una dies.  20</l>
               <l n="2.7.21">Hic ego sum magnus vestri celebrator honoris</l>
               <l n="2.7.22"> Et donec vivam talis ubique ferar.</l>
               <l n="2.7.23">Dilectos natos, et fratrem (quaeso) salutes;</l>
               <l n="2.7.24"> Finio, nam properat lator abire. Vale.</l>
            </div>
            <div type="div1" rend="P10">
               <head>8. {9} Ad Dominum Joannem Despotovich</head>
               
               <l n="2.8.1">Inclyta Despotum, frater dilecte, propago,</l>
               <l n="2.8.2"> Salve sis, vitam si modò ducis adhuc.</l>
               <l n="2.8.3">Ignoro fateor, mundi qua parte moraris: </l>
               <l n="2.8.4"> Instituunt dubiam sic mea scripta viam.</l>
               <l n="2.8.5">Nulla etenim pridèm de te mihi littera venit:  5</l>
               <l n="2.8.6"> Peccas, incertum me faciendo tui.</l>
               <l n="2.8.7">Non ita spondebas Graecani montis in urbe, </l>
               <l n="2.8.8"> Cùm discessuro basia moesta dabas.</l>
               <l n="2.8.9">Si qua cupido meum tibi sit cognoscere statum,</l>
               <l n="2.8.10"> Comprendo paucis hactenus acta notis.  10</l>
               <l n="2.8.11">Inter Carniolos non parvo tempore vixi, </l>
               <l n="2.8.12"> Cum Mordox Ada, Gussitioque meis</l>
               <l n="2.8.13">Principis Auspergi pòst sum versatus in aula:</l>
               <l n="2.8.14"> Fors ultrà votum favit ubique meum.</l>
               <l n="2.8.15">33 Cuncta mihi ad nutus ibant sub Principe grato,  15</l>
               <l n="2.8.16"> Sed nocua est oculis aura Labaca meis.</l>
               <l n="2.8.17">Hinc me Valvasor Bogensper duxit ad arcem:</l>
               <l n="2.8.18"> Affectos oculos sanior aura juvet.</l>
               <l n="2.8.19">Quem penès existens vidi didicique, cupido</l>
               <l n="2.8.20"> Quae vidisse diu, quae didicisse, fuit.  20</l>
               <l n="2.8.21">Illi namque novem pandunt Helicona sorores:</l>
               <l n="2.8.22"> Cumque Urania sydera in axe notat.</l>
               <l n="2.8.23">Ipse Europeas peragrans Africasque per urbes,</l>
               <l n="2.8.24"> Artibus in raris non habet usque parem.</l>
               <l n="2.8.25">Inde redux patrium nunc incolo littus et urbem,  25</l>
               <l n="2.8.26"> Post paucum Venetam tempus adire volens.</l>
               <l n="2.8.27">Compostos, illic, Slavno sermone libellos</l>
               <l n="2.8.28"> Vulgare est graphicis nam mihi cura typis.</l>
               <l n="2.8.29">Ipse, meique omnes, qui te simul ultrò salutant,</l>
               <l n="2.8.30"> Vivimus incolumes propitiante Deo.  30</l>
               <l n="2.8.31">Te tamen ob longum precor atque obtestor amorem</l>
               <l n="2.8.32"> Me certum statûs reddito saepè tui.</l>
               <l n="2.8.33">Dilectam Matrem nostra de parte saluta,</l>
               <l n="2.8.34"> Atque tuos omnes, Frater amande. Vale.</l>
            </div>
            <div type="div1" rend="P10">
               <head>9. {10} Ad Dominum Wolfgangum Adamum Liberum Baronem Mordox</head>
               
               <l n="2.9.1">Iam postquam Veneta sat sum disuasus ab urbe,</l>
               <l n="2.9.2"> Me Slavnos animus visere cogit agros.</l>
               <l n="2.9.3">Unde loci brevior distantia commodiorem </l>
               <l n="2.9.4"> Ad te praestabit mittere scripta modum.</l>
               <l n="2.9.5">Hicque tuos in me notis numerabo favores, 5</l>
               <l n="2.9.6"> Qui justè celebro nomen ubique tuum.   </l>
               <l n="2.9.7">Dumque in nupernos tibi me commendo favores</l>
               <l n="2.9.8"> Ad tua me promptum dedico jussa. Vale.</l>
            </div>
            <div type="div1" rend="P10">
               <head>10. {11} Ad Perillustrem ac Generosam N. N. </head>
               
               <l n="2.10.1">Si tibi quae primi scintilla supersit amoris,</l>
               <l n="2.10.2"> Pauca, diu notae, percipe scripta manûs.</l>
               <l n="2.10.3">Sic absens levibus te visere debeo chartis:</l>
               <l n="2.10.4"> Cùm praesens vellem grandia multa loqui.</l>
               <l n="2.10.5">34 O utinam, atque utinam, mihi lux suprema fuisset,  5</l>
               <l n="2.10.6"> Quae tibi me vidit dicere: "Chara, vale!".</l>
               <l n="2.10.7">Non ego deberem crebras sine funere mortes</l>
               <l n="2.10.8"> Cùm primò coepi vivere et amare, pati.</l>
            </div>
         </div>
      </body>
   </text>
</TEI>